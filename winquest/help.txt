Questo programma genera dei questionari con delle domande a scelta multipla, del tipo:
1 Quale è la capitale d'Italia?
A Sidney.
B Roma.
C L'Italia non ha capitale.
D Morterone.

I file generati sono in PDF. Ogni quesito è numerato partendo da uno. Ogni risposta è preceduta da una lettera maiuscola, partendo da A. Ogni pagina è numerata ed è anche indicato il numero totale di pagine.

Per ottenere il questionario, bisogna fornire un file di testo in formato Comma Separated Value. Questo è un file di testo con dei campi separati, di solito, da una virgola. Il separatore è modificabile tra punto e virgola, tabulazione ecc. La prima riga di deve contenere le etichette dei campi che seguiranno nelle righe successive. I nomi, obbligatori, sono:
subject (questo campo rappresenta l'argomento del quesito e compare prima di ogni domanda);
question (la domanda);
A (la risposta corretta);
B (risposta errata);
C (risposta errata);
D (risposta errata);
image (questa è il nome di un file immagine opzionale, se presente viene raffigurata fra la domanda e la prima risposta).

L'eventuale file immagine deve stare nella stessa cartella del file delle domande. Se è in una cartella diversa deve essere indicato il percorso relativamente a questa cartella.

Il file in formato CSV può essere creato con un editor di testo o con un foglio elettronico (LibreOffice Calc o Microsoft Excel). Il separatore predefinito è la virgola, il testo deve essere racchiuso tra doppi apici se contiene una virgola e la codifica predefinita è utf-8.

Le risposte vengono automaticamente mischiate e, contestualmente alla generazione del questionario, viene generato un file correttore in PDF con il numero della domanda seguito dalla lettera  della scelta corretta.
