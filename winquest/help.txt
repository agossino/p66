Questo programma genera dei questionari con delle domande a scelta multipla, del tipo:
1 Quale è la capitale d'Italia?
A Sidney.
B Roma.
C L'Italia non ha capitale.
D Morterone.

I file generati sono in PDF. Ogni quesito è numerato partendo da uno. Ogni risposta è preceduta da una lettera maiuscola, partendo da A. Ogni pagina è numerata ed è anche indicato il numero totale di pagine.

Per ottenere il questionario, bisogna fornire un file di testo in formato Comma Separated Value. Questo è un file di testo con dei campi separati, di solito, da una virgola. Il separatore è modificabile tra punto e virgola, tabulazione ecc. La prima riga di testo deve contenere l'intestazione. Ovvero le etichette dei campi che seguiranno nelle righe successive. I nomi, obbligatori, sono nell'ordine:
il soggetto o materia (questo campo rappresenta l'argomento del quesito);
il testo della domanda;
l'eventuale immagine collegata alla domanda;
il livello della domanda in forma numerica;
la risposta corretta;
il percorso dell'immagine collegata alla risposta corretta;
le risposte alternative seguite dal corrispondente percorso dell'immagine.

L'eventuale file immagine deve stare nella stessa cartella del file delle domande. Se è in una cartella diversa deve essere indicato il percorso relativamente a questa cartella.

Il file in formato CSV può essere creato con un editor di testo o con un foglio elettronico (LibreOffice Calc o Microsoft Excel). Il separatore predefinito è la virgola, il testo deve essere racchiuso tra doppi apici se contiene una virgola e la codifica predefinita è utf-8.

Le risposte possono venire automaticamente mischiate e, contestualmente alla generazione del questionario, viene generato un file correttore in PDF con il numero della domanda seguito dalla lettera della scelta corretta.

I parametri configuraribili sono letti dal file conf.ini.
